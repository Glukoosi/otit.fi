---
title: Kiltahuone
date: 2022-12-06
authorbox: false
sidebar: true
menu:
---

## Yleistä

OTiT:n viihtyisä kiltahuone sijaitsee X-oven käytävällä X2 oven vieressä olevassa pommisuojassa. Kiltahuoneelle on helpot opasteet ovelta ja sinne kyllä löytää jos kulkee silmät auki. Kiltahuoneen ovelta huokuu ystävällinen ja lämmin tunnelma. Välillä kiltahuoneelle muodostuukin lähes trooppinen ilmasto väenpaljouden takia. Etuhuoneesta löytyy lautapelipöytä, jonka ympärillä on 6 erittäin mukavaa nahkatuolia, iso divaanisohva TV:n edestä sekä tietenkin biljardipöytä. Takahuoneessa on kokouspöytä sekä pienempi pöytä sohvalla varustettuna.

Kiltahuoneen aktiviteeteista mainittakoon biljardipöytä, 4K resoluution 65" TV, Super Nintendo, GameCube, Sega, PlayStation, PlayStation 2, Xbox, lautapelejä, killan Media-PC, kahvinkeitin ja elintarvikkeiden valmistusvälineet (mikroaaltouuni) sekä jääkaappi jossa voi säilyttää omia elintarvikkeita.

Kiltahuoneen webcam-kuvaa voi seurata osoitteessa http://www.otit.fi/otitcam/.

## Biljardi

Kiltalaiset ovat aktiivisia biljardin pelaajia. Pöytä onkin lähes koko ajan käytössä, mutta myös uusille pelaajille annetaan mahdollisuus pelata. Biljardin kausikortti lukuvuodelta maksaa 5 euroa ja kertamaksu peliltä on 20 senttiä. Kilta järjestää myös kisoja, joissa paras kepittäjä ratkaistaan.

## Media-PC

Etuhuoneesta löytyy Media-PC, josta saa vapaasti valita mieleistään musiikkia, vaikkapa bilismatseja siivittämään. Koneeseen on asennettu Spotify ja killalla on Spotify-tunnukset sen käyttöä varten.

## Elintarvikkeet

Kiltahuoneelta löytyy kahvinkeitin ja ohjeet sen käyttöön. Jääkaappiinkin voi jättää eväät omalla vastuulla.

## Hyvää seuraa

Kiltahuoneelta löydät vain hyvää seuraa. Ei siellä mörköjä ole. Voit hakea apua opiskeluongelmiin tai vaikka vain viettää aikaa kavereiden kanssa. Ja kiltahuoneella uusiin kavereihin pääsee tutustumaan.

## Kulkulupa

Jos haluat laajentaa 24/7-korttisi kulkuoikeutta niin, että se käy myös kiltahuoneen oveen, voit täyttää hakemuksen [täällä](https://otit.fi/247). Tämän jälkeen hakemus menee hallituksen käsittelyyn seuraavaan hallituksen kokoukseen.

Jos et vielä omista 24/7-korttia yliopistolle, voit tilata sen Oulun yliopiston ICT:n [sivuilta](https://ict.oulu.fi/15922/).
