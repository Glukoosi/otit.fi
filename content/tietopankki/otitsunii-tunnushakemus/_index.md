---
title: otitsunii-tunnushakemus
date: 2021-12-05
authorbox: false
sidebar: true
menu:
---

PDF-muotoisen hakemuksen saat [tästä](otitsunii_käyttäjätunnushakemus.pdf)

Otitsunii on Oulun Tietoteekkarit ry:n oma Linux-palvelin. Palvelimeen voivat saada käyttäjätunnuksen Oulun Tietoteekkarit ry:n jäsenet.

Käyttäjätunnusta haetaan täyttämällä hakemuslomake, joka on saatavilla PDF-tiedostona yllä olevasta linkistä. Lomakkeen voi täyttää joko tietokoneella tai selvällä käsialalla **kuulakärkikynällä**. Täytetty lomake on päivättävä, allekirjoitettava ja tulostettava. Tämän jälkeen lomakkeen voi palauttaa killan postilaatikkoon tai hallituksen jäsenelle. Hakemus menee ensin hallituksen ja sitten killan operaattorin käsittelyyn. Tunnuksen myöntämisen jälkeen tunnus ja salasana luovutetaan ainoastaan henkilökohtaisesti. Käyttäjän on vaihdettava salasana ensimmäisellä kirjautumiskerralla otitsuniille.

Otitsunii-tunnuksilla voi esimerkiksi irkata. Irkkaamiseen löytyy ohjeet [täältä](/tietopankki/irc-opas/).

###### Käyttöehdot

Käyttäjätunnusta hakiessaan hakija sitoutuu noudattamaan [Oulun yliopiston tietokonejärjestelmien ja tietoliikenneverkon käytön sääntöjä](https://www.oulu.fi/th/node/30542), FUNET-verkon käytön eettisiä ohjeita sekä Oulun Tietoteekkarit ry:n hallituksen ja järjestelmän ylläpidon antamia ohjeita palvelimen käytöstä.

Salasana on vaihdettava välittömästi sen jälkeen, kun tunnus on saatu. Ongelmatilanteissa ylläpidon tavoittaa osoitteesta adm(at)otit.fi.
